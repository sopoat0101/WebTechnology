&emsp;<b>วาสโก ดา กามา (Vasco da Gama)</b><br>
<b>เกิด:</b> ค.ศ. 1460 ไซนิส ประเทศโปรตุเกส<br>
<b>เสีย:</b> 24 ธันวาคม ค.ศ. 1524 โคชิน ประเทศอินเดีย<br>
<b>สัญชาติ:</b> โปรตุเกส<br>
<b>ผลงานเด่น:</b> พบเส้นทางเดินเรือไปอินเดียตามเส้นทางของบาโทโลมิว ไดแอส<br>

&emsp;วาสโก ดา กามา เป็นนักเดินเรือสำรวจชาวโปรตุเกส เกิดที่ไซนิช ประเทศโปรตุเกส สร้างประวัติศาสตร์ด้วยการค้นพบเส้นทางการเดินเรือจากยุโรปสู่อินเดีย 
โดยแล่นเรือตรงจากกรุงลิสบอน ไปถึงชายฝั่งมะละบาร์ ตะวันตกเฉียงใต้ของอินเดีย โดยแล่นเรืออ้อมผ่านแหลมกู๊ดโฮป 
ทางตอนใต้ของแอฟริกาซึ่งบาโทโลมิว ไดแอส (Bartolomeu Dias) เป็นผู้ค้นพบ<br>

&emsp;วาสโก ดา กามา ได้รับมอบหมายจากกษัตริย์มานูเอล ที่ 1 แห่งโปรตุเกสให้ไปค้นหาอินเดียที่เชื่อกันในสมัยนั้นว่าเป็นแผ่นดินคริสเตียนที่เล่าลือแพร่หลายเกี่ยวกับ 
เปรสเตอร์ จอห์น พระคริสเตียนแห่งอินเดียผู้ครอบครองนคร 100 แห่งในโลกตะวันออก รวมทั้งเพื่อการหาลู่ทางเปิดตลาดค้าขายกับโลกตะวันออก<br>

&emsp;จนกระทั่งวันที่ 12 มีนาคม ค.ศ. 1488 การเดินทางของไดแอสสิ้นสุดลง เมื่อเขาได้ทอดสมอลงที่ ควาอิฮุค (Kwaaihoek) 
ไกล้กับปากแม่น้ำโบสแมน (Boesmans River) 
ไดแอสต้องการที่จะล่องเรือต่อไปยังอินเดีย แต่ลูกเรือของเขาปฏิเสธที่จะเดินทางต่อและต้องการกลับไปยังโปรตุเกส 
การเดินทางกลับของพวกเขานั้นเองทำให้พวกเขาเจอแหลมพายุโดยบังเอิญ<br>

&emsp;การค้นพบเส้นทางเดินเรือนี้เอง ทำให้ชาวยุโรปค้นพบเส้นทางที่จะติดต่อค้าขายกับอินเดีย 
นอกเหนือไปจากเส้นทางสายไหม (Silk Road) ที่ถูกพวกออตโตมันยึดครองไป<br>

&emsp;บาโทโลมิว ไดแอส ได้ตั้งชื่อให้แหลมที่เขาค้นพบว่า “แหลมพายุ” ก่อนที่ภายหลังพระเจ้าจอห์นที่ 2 จะเปลี่ยนชื่อเป็นแหลมกู๊ดโฮป 
ที่แปลว่าแหลมแห่งความโชคดี เพราะเป็นการสื่อถึงเส้นทางสู่โลกตะวันออกนั่นเอง<br>