&emsp;<b>บาโทโลมิว ไดแอส (Bartolomeu Dias)</b><br>
<b>เกิด:</b> ค.ศ. 1450 ฟารู ประเทศโปรตุเกส<br>
<b>เสีย:</b> 29 พฤษภาคม ค.ศ. 1500 แหลมกู๊ดโฮป เคปทาวน์ ประเทศแอฟริกาใต้<br>
<b>สัญชาติ:</b> โปรตุเกส<br>
<b>ผลงานเด่น:</b> เดินทางผ่านแหลมพายุ (แหลมกู๊ดโฮป) เป็นคนแรก<br>

&emsp;บาโทโลมิว ไดแอส ขุนนางแห่งราชสำนักโปรตุเกส เป็นนักสำรวจชาวโปรตุเกส 
เขาแล่นเรือไปถึงแหลมใต้สุดของแอฟริกาในปี ค.ศ. 1488 เป็นชาวยุโรปคนแรกที่ทราบว่าทำสำเร็จ 
แล้วได้ตั้งชื่อว่า "แหลมพายุ"<br>

&emsp;เรือของไดแอส เซา คริสโตเวา และ เซา พันตาเลโอ ล่องไปตามชายฝั่งตะวันตกของแอฟริกา 
หลังจากการเดินทางมาอย่างยาวนาน ไดแอสเดินทางมาถึงอ่าวปลาวาฬ (Walvis Bay) 
ที่ประเทศนามิเบียในปัจจุบัน โดยมาถึงในเดือนธันวาคม เขาเดินทางผ่านแหลมพายุโดยไม่รู้ตัวเนื่องจากถูกลมพายุพัดออกไปยังมหาสมุทรเป็นเวลา 13 วัน<br>

&emsp;จนกระทั่งวันที่ 12 มีนาคม ค.ศ. 1488 การเดินทางของไดแอสสิ้นสุดลง เมื่อเขาได้ทอดสมอลงที่ ควาอิฮุค (Kwaaihoek) 
ไกล้กับปากแม่น้ำโบสแมน (Boesmans River) 
ไดแอสต้องการที่จะล่องเรือต่อไปยังอินเดีย แต่ลูกเรือของเขาปฏิเสธที่จะเดินทางต่อและต้องการกลับไปยังโปรตุเกส 
การเดินทางกลับของพวกเขานั้นเองทำให้พวกเขาเจอแหลมพายุโดยบังเอิญ<br>

&emsp;การค้นพบเส้นทางเดินเรือนี้เอง ทำให้ชาวยุโรปค้นพบเส้นทางที่จะติดต่อค้าขายกับอินเดีย 
นอกเหนือไปจากเส้นทางสายไหม (Silk Road) ที่ถูกพวกออตโตมันยึดครองไป<br>

&emsp;บาโทโลมิว ไดแอส ได้ตั้งชื่อให้แหลมที่เขาค้นพบว่า แหลมพายุ ก่อนที่ภายหลังพระเจ้าจอห์นที่ 2 จะเปลี่ยนชื่อเป็นแหลมกู๊ดโฮป 
ที่แปลว่าแหลมแห่งความโชคดี เพราะเป็นการสื่อถึงเส้นทางสู่โลกตะวันออกนั่นเอง<br>